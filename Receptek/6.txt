Sonkás brokkolis rakott tészta
500 g penne tészta<br>1 fej borkkoli<br>15 dkg sonka<br>1 ek vaj<br>1 gerezd fokhagyma<br>1 ek liszt<br>1/2 l tej<br>10+5 dkg gouda sajt<br>só, bors
A tésztát sós vízben megfőzzük, közben a brokkolit rózsáira szedjük, 4 percig főzzük, lecsepegtetjük.<br>Ez alatt a vajat egy lábasban megolvasztjuk, megfuttatjuk rajta a lereszelt fokhagymát, hozzáadjuk a lisztet, majd a fél l tejet, és kevergetve főzzük kb. 6-8 percig, majd hozzáadjuk a 10 dkg reszelt sajtot, sózzuk borsozzuk.<br>1/3-ad részét ráöntjük a lecsepegtetett tésztára, és megforgatjuk benne.<br>Egy nagyobb jénai edényt előkészítünk, belekanalazzuk a tésztát kb. felét, majd megszórjuk a feldarabolt sonkával és a lecsepgtetett brokkoli nagy részét is rátasszük (néhány kisebb rózsát meghagyunk a tetejére).<br>Ismét tészta következik, majd ráöntjük a maradék mártást és a tetejére 5 dkg sajtot reszelünk.<br>Néhány kisebb rózsa brokkolival megtűzdeljük, majd 200 °C-os sütőben kb. 20 percig sütjük.<br>Akkor jó, amikor a tetején a sajt kezd megpirulni.