Szilvalekváros kifli
30 dkg finomliszt<br>20 dkg rétesliszt<br>3 dl tej<br>5 dkg cukor<br>2 dkg élesztő<br>2 tojássárgája<br>egy csipet só<br>3 dkg zsír<br>3 dkg vaj<br>szilvalekvár
1 dl langyos tejjel, 1 dkg cukorral, 2 dkg élesztővel és egy ek liszttel kovászt készítünk.<br>2 tojássárgáját 4 dkg cukorral jól kikeverünk, hozzáöntünk 2 dl langyos tejet és egy csipetnyi sót.<br>A kétféle lisztet összekeverjük, fakanállal összedolgozzuk a kovásszal és a tojásos keverékkel.<br>A zsírt és a vajat összeolvasztjuk, langyosra hűtve apránként belekeverjük a tésztába.<br>Fakanállal vagy dagasztóval jól kidolgozzuk.<br>Kb. 1 óra alatt megkel, utána két cipóra vágjuk.<br>Egymás után mindkét cipóból kb. 40 cm átmérőjű kört nyújtunk, 16 cikkre vágjuk, mint egy tortát.<br>Megtöltjük szilvalekvárral, feltekerjük, felvert tojásfehérjével átkenjük a kis duci kifliket a tepsiben.<br>Sötőpapírral bélelt vagy kizsírozott tepsiben először 200 °C-on, majd ha már színesedik, 180 °C-on pirosra sütjük.<br>Ez összesen 15-20 perc.